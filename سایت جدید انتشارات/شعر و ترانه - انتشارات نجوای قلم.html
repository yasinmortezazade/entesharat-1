<!DOCTYPE html>
<html lang="fa" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>شعر و ترانه - انتشارات نجوای قلم</title>
    <link rel="stylesheet" href="https://fonts.googleapis.com/css2?family=Vazir:wght@400;700&display=swap">
    <style>
        body {
            font-family: 'Vazir', sans-serif;
            text-align: right;
            margin: 50px;
            background-color: #ffffff; /* رنگ پس‌زمینه سفید */
        }
        h1 {
            margin-bottom: 20px;
            color: #2980b9; /* رنگ آبی برای عنوان */
            font-size: 2.5em; /* اندازه بزرگتر برای عنوان */
        }
        h2 {
            margin-top: 30px;
            color: #27ae60; /* رنگ سبز برای زیرعنوان‌ها */
            font-size: 2em; /* اندازه بزرگتر برای زیرعنوان */
        }
        p, li {
            font-size: 1.2em;
            color: #2c3e50; /* رنگ تیره‌تر برای متن */
            margin: 15px 0;
            line-height: 1.6; /* فاصله بین خطوط */
        }
        strong {
            color: #e74c3c; /* رنگ قرمز برای متن‌های مهم */
        }
    </style>
</head>
<body>

<h1>شعر و ترانه</h1>

<h2>ترانه:</h2>
<p>به معنی شعر و آهنگی که خواننده آن را تحت قواعد موسیقیایی اجرا کرده باشد گفته می‌شود. به تعبیر دیگر، هر شعری که قابلیت موسیقیایی داشته باشد را می‌توان ترانه دانست.</p>

<h3>۱. دوران معاصر</h3>
<p>در دوران معاصر، قافیه‌دار بودن و سازگار بودن شعر با عروض دیگر از پیش‌شرط‌های ترانه بودن یک شعر نیست. درون‌مایهٔ ترانه‌ها معمولاً توده‌ای و عامیانه و احساسی است. فراق، غربت، عشق و محبت، دشمنی، دادخواهی، مبارزه با ظلم و ستم، آموزش و ... از موضوعات اصلی ترانه‌ها هستند.</p>
<p>در ابتدای دورهٔ معاصر اکثر ترانه‌های فارسی تغزل به سبک عراقی بوده و به پیروی از بزرگان این سبک مانند حافظ و سعدی سروده شده‌است. از آن‌جا که تنها سبک موجود آن روزگار موسیقی ردیفی و دستگاهی بود، تا سال‌ها در زبان و قالب ترانه تغییر جدی پدید نیامد.</p>
<p>در سال‌های آغازین دههٔ پنجاه، با آغاز موج نوی ترانه یا همان ترانهٔ نوین و تولد موسیقی پاپ در ایران، زبان به فراخور موسیقی دچار شکستگی شد و به واقع به زبان گفتاری مردم کوچه و بازار نزدیک شد. ترانه از آن پس از تعاریف قالب‌های کلاسیک بیرون آمد و در حقیقت تعریف آن دیگرگون شد. از آن تاریخ تا امروز تغییر بنیادین به مثابهٔ آنچه در دههٔ ۵۰ اتفاق افتاد، در ترانه رخ نداده‌است؛ ولی شاهد فراز و نشیب‌های بسیاری به فراخور تغییرات فرهنگی، سیاسی و اجتماعی، در آن بوده‌ایم.</p>

<h3>۲. در قدیم</h3>
<p>واژهٔ ترانه در قدیم در معنای رباعی به‌کار می‌رفت. در معنی دیگری در قدیم به هر تصنیفی که سه گوشه داشته باشد ترانه گفته می‌شد. در قدیم هم‌چنین واژهٔ ترانه را گاه در معناهای سرود، نوا و نغمه به‌کار می‌بردند.</p>

<h3>۳. ساختار اصلی ترانه</h3>
<p>استخوان‌بندی یک ترانه شامل چندین بخش می‌شود که این بخش‌ها در جایی به هم وابسته‌اند یا اصولاً مستقل از هم هستند:</p>
<ul>
    <li>ترانه از بندینه تشکیل می‌شود. هر بندینه می‌تواند ۱، ۲، ۳، ۴، ۵، ۶ مصراع باشد. معمول‌ترین بندینه‌ها ۲ یا ۴ مصراع دارند و غیر معمول‌ترین بندینه ۵ مصراع دارد.</li>
    <li>بندینه‌ای که در طول ترانه تکرار می‌شود بندگردان نام دارد. هر ترانه تنها می‌تواند یک بندگردان داشته باشد.</li>
    <li>زبان سرایش می‌تواند زبان گفتاری باشد یا زبان معیار نوشتاری.</li>
</ul>

<h3>ویژگی‌های ترانه:</h3>
<ol>
    <li>ترانه باید موسیقی داشته باشد.</li>
    <li>بهتر است وزن عروضی و قافیه داشته باشد.</li>
    <li>هر ترانه باید یک موضوع خاص داشته باشد.</li>
</ol>

<h2>شعر سپید</h2>
<p>شعر منثور یا شعر آزاد گونه‌ای از شعر نو فارسی است که در دهه سی شمسی و با مجموعهٔ هوای تازه از احمد شاملو ظهور پیدا کرد. تفاوت عمده این آثار با نمونه‌های قبلی شعر نو در فرم شعر بود. در این سبک عموماً وزن عروضی رعایت نشده ولی آهنگ و موسیقی نمود دارد.</p>
<p>در دسته‌بندی شعر نو فارسی، گاهی به هر شعر که در قالب شعر نیمایی نگنجد شعر سپید می‌گویند.</p>

<h3>نمونه اشعار</h3>
<p><strong>احمد شاملو:</strong><br>سلاخی می‌گریست/ به قناری کوچکی/ دل باخته بود!</p>
<p><strong>فروغ فرخزاد:</strong><br>دلم گرفته است/ دلم گرفته است/ به ایوان می‌روم و انگشتانم را بر پوست کشیدهٔ شب می‌کشم/ چراغ‌های رابطه تاریکند/ چراغ‌های رابطه تاریکند/ کسی مرا به آفتاب معرفی نخواهد کرد/ کسی مرا به مهمانی گنجشک‌ها نخواهد برد/ پرواز را به خاطر بسپار/ پرنده مردنی ست.</p>

<h2>تاریخچه و شاعران معروف</h2>
<p>در مسیر شعر نو نیمایی در سال ۱۳۲۶ نخستین مجموعه شعر احمد شاملو به نام آهنگ‌های فراموش شده به چاپ رسید. به جهت آن که این مجموعه حاوی نخستین نمونه‌های «شعر سپید» در زبان فارسی است، نشر آن در این سال سزاوار توجه‌است. قطعنامه نام مجموعهٔ دیگر شعر احمد شاملو بود که نخستین بار در سال ۱۳۳۰ منتشر شد. این مجموعه حاوی چهار شعر بلند بود که نشان می‌داد شاملو با عبور از شیوهٔ نیمایی برای خود راه تازه‌ای می‌جوید.</p>
<p>در دهه هشتاد شمسی گروهی از شاعران جوان در تداوم شعر نو به تعادل خوبی در فرم و محتوای شعر دست یافتند.</p>

<h3>اسامی برخی از شاعران نامی این سبک:</h3>
<ul>
    <li>احمد شاملو</li>
    <li>رضا براهنی</li>
    <li>علی باباچاهی</li>
    <li>یغما گلرویی</li>
    <li>سیدعلی موسوی گرمارودی</li>
    <li>طاهره صفارزاده</li>
    <li>سلمان هراتی</li>
    <li>سیدحسن حسینی</li>
    <li>بهنام علامی</li>
    <li>رضا کاظمی</li>
</ul>

<h2>تمایز بین شعر و ترانه</h2>
<p>بعضی به اشتباه، ترانه را معادل شعر می‌دانند. حال آنکه شعر چه در قالب شعر کلاسیک و چه در قالب شعر آزاد یک اتفاق ادبی صرف است که احساسی را با کمک کلمات و خیال‌پردازی به خواننده منتقل می‌کند که در هر دو سبک کلاسیک و آزاد مقتضیات و قواعد خاص خود را دارد.</p>
<p>اما ترانه سروده‌ای است که به هدف هم آغوش شدن با موسیقی نوشته می‌شود. این نوشته باید بتواند برای قالب موسیقایی مدّ نظر سراینده یا آنچه با هماهنگی آهنگساز تعیین می‌شود، کارکرد مناسبی داشته باشد.</p>
<p>شعر می‌تواند به عنوان ترانه هم استفاده شود (مانند شعرهای حافظ در موسیقی سنتی) اما ترانه محدود به شعر نیست. در ترانه الزامی به رعایت پارامترهای شعری نیست و مهم این است که ترانه بتواند با موسیقی مورد نظر یک ترکیب دلنشین ایجاد کند.</p>
<p>خود متن ترانه از ارزشی ادبی متفاوت از شعر برخوردار است. ترانه راوی إحساسِ صرف ترانه‌سرا است ولی شعر حاوی نتیجه‌گیری‌های عقلی شاعر است.</p>
<p>ترانه‌ها به خصوص در کارهای جدید مانند رپ یا راک و کارهای مدرن دیگر حتی از اول تا آخر یک ترانه می‌تواند با تغییر ریتم و وزن همراه باشد یا حتی در مواقعی بدون وزن باشد و یا هر نوآوری که ترانه‌سرا و آهنگ‌ساز برایش در نظر بگیرند مهم این است که مجموعه کار یک اثرِ قابل قبول از آب در بیاید.</p>

<h2>شعر اصیل پارسی</h2>
<p>یا شعر کلاسیک پارسی به صورت کنونی قدمتی بیش از ۱۱۰۰ سال دارد. این گونه شعر کاملاً موزون بوده و وزن آن برپایهٔ ساختاری است که عروض (وزن شعر فارسی) نام دارد. ساختار اوزان عروضی برپایهٔ طول هجاهاست.</p>
<p>هر مصراع به قالب‌هایی تقسیم می‌شود که هجاها باید در آن قالب‌ها قرار گیرند. تفاوت شعر هجایی با شعر عروضی در وجود همین قالب‌هاست که شعر هجایی در قالبی قرار نگرفته و بر اساس هجاهای مصراع ساخته می‌شود.</p>
<p>شعرهای کلاسیک پارسی دارای ویژگی‌هایی هستند که با شعرهای نو متفاوت‌اند. «شعر کلاسیک، گره‌خوردگی عاطفه و تخیل است که در زبان آهنگین شکل گرفته‌باشد.»</p>
<p>شعر شاعران بزرگی مانند فردوسی، مولوی، سعدی، حافظ، نظامی، صائب و ... هر کدام با این‌که سبک مختلفی داشته‌اند، اما در مجموعه‌ای از ویژگی‌ها مشترک است.</p>

<h3>تاریخچه</h3>
<p>نخستین نمونه‌های به‌دست‌آمده از شعر در ایران، پیشینه‌شان به روزگار زرتشت پیامبر و سروده‌هایش در گاهان می‌رسد. این سروده‌ها به گویش گاهانی از زبان اوستایی است. همچنین از دوران پهلوانی (اشکانی) منظومه‌هایی مانند ایاتکار زریران (یادگار زریران) و درخت آسوریک به زبان پهلوی اشکانی در دست است.</p>
<p>افزون بر این نمونه‌هایی از شعر (ترانه‌های خسروانی) به زبان پهلوی ساسانی یافت شده‌است. سروده‌ها و اشعار مانوی به پارسی میانه (پهلوی ساسانی و اشکانی) نیز در نزد اهل فن اهمیتی به‌سزا دارد. لیکن اجماع علمای فن بر این است که وزن هیچ‌کدام از این اشعار عروضی (کمّی) نیست، بنابراین، این اشعار با شعر امروزی پارسی تفاوت بنیادین دارند.</p>
<p>نخستین شاعران پارسی‌سرا (مراد از پارسی در اینجا فارسی دری و در مقابل فارسی میانه است) در دربار یعقوب لیث صفاری پدیدار شدند. اگر چه نمونه‌هایی از شعر به زبان پارسی دری، پیش از این دوران وجود دارد، ولی بررسی آنها مشخص می‌کند که در زمان سروده‌شدنشان شعر پارسی هنوز قوام نیافته‌بود.</p>

<h3>مرحله بعدی شکل‌گیری و تکامل شعر کهن پارسی</h3>
<p>در ورارود (ماوراء النهر) و خراسان اتفاق افتاد. علت آن بیش از هر چیز پشتیبانی فرمانروایان ایرانی‌نژاد سامانی از زبان پارسی بود. در این روزگار شاعران بزرگی چون رودکی سمرقندی، شهید بلخی و دقیقی بلخی پدیدار شدند. فردوسی، بزرگ‌ترین حماسه‌سرای ایران، نیز اواخر این دوره را درک کرد.</p>
<p>با روی کار آمدن غزنویان ترک‌نژاد از رونق شعر پارسی کاسته نشد و ایشان بویژه محمود غزنوی از پشتیبانان جدی سخنوران بودند. در این دوره شاهد برآمدن سرایندگان بزرگی چون فرخی سیستانی و عنصری بلخی هستیم.</p>
<p>از روزگار غزنوی به بعد بویژه از آغاز پادشاهی سلجوقیان اندک اندک جنبش سرایش شعر به زبان پارسی دری به نواحی مرکزی ایران و حتی نواحی غربی (چون آذربایجان) کشیده شد و شعر و زبان آن تحت تأثیر گویش محلی گویندگان این خطه قرار گرفت. در این عهد شاعران بزرگی چون ناصر خسرو بلخی، قطران تبریزی، فخرالدین اسعد گرگانی و اسدی طوسی پدیدار شدند.</p>
<p>در سده ششم هجری شاهد پیدایش سرایندگان بزرگی چون عطار نیشابوری، نظامی گنجوی، خاقانی شروانی، جمال‌الدین عبدالرزاق اصفهانی، انوری ابیوردی، ظهیر فاریابی و ده‌ها شاعر بزرگ دیگر هستیم.</p>
<p>سده هفتم هجری اوج شعر پارسی محسوب می‌شود و در آن دو شاعر بزرگ سعدی شیرازی و مولانا جلال‌الدین بلخی رومی آسمان شعر پارسی را روشن کردند. پس از این دو بزرگوار، شعر پارسی در سراشیب و فرود افتاد و اگر چه در سده هشتم هجری با ظهور شعرایی چون عبید زاکانی و حافظ شیرازی اعتلا یافت.</p>
<p>بعداز حافظ که پایان بخش سبک عراقی است، سبک هندی پیدا شد که شاعران بزرگی چون صائب تبریزی و بیدل دهلوی (که در افغانستان و تاجیکستان جایگاه بالایی دارد) داشت.</p>
<p>در دوران مشروطه که اواخر دوران شعر کهن پارسی بود، شاعران نقش مهمی در انقلاب مشروطه داشتند. از خون جوانان وطن لاله دمیده‌است شعر معروف عارف قزوینی است. میرزاده عشقی را سر می‌برند و با ظهور نیما یوشیج دوره تکتازی شعر کهن سر می‌آید. ولی همزمان این شعر همراه با شعر نو ادامهٔ حیات می‌دهد بطوریکه شاعرانی همچون سیمین بهبهانی، مهرداد اوستا و ابراهیم صهبا آن را ادامه می‌دهند.</p>

<h3>خصوصیات مهم شعر اصیل ایرانی:</h3>
<ul>
    <li>موسیقی</li>
    <li>وزن عروضی</li>
    <li>وزن روان</li>
    <li>وجود قافیه</li>
    <li>نحوه قرار گیری کلمات</li>
    <li>حضور مستحکم کلمه به تنهایی</li>
    <li>حضور مستحکم کلمات در ارتباط با یکدیگر</li>
</ul>

</body>
</html>